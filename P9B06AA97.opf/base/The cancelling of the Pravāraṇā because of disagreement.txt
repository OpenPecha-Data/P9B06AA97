具壽鄔波離白佛言。世尊大徳。有苾芻(20)安居。作隨意時。問此中不有鬪諍者。調哢者。(21)難問者。將向王官等家者。禁閉人者。非法擧(22)罪者。來斯住處。現在苾芻是慚愧者不又問。(23)有如是鬪諍惡人來。不知云何隨意。佛告鄔(24)波離若有如是惡人來急者。應二三人向小(25)界場中自爲隨意。

若得者善。若不得者。應出(26)迎之。爲取衣鉢。安慰問訊。種種濡語。安置房(27)中已。應自急爲隨意。

若得者善。若不得者。應(28)爲洗浴。若肯洗浴者。應令一人説法彼等聽(29)法。應自急爲隨意。

若得者善。不得者。應自向(1048b1)小界而爲長淨。

彼苾芻若問言。今是隨意時。(2)汝等何故長淨。波應報言。汝客苾芻。須知我(3)舊住人。自有法則。彼客苾芻謂言合爾。共爲(4)長淨。事既了訖。待彼散已。更和合別爲隨意。

