No Chinese

(14)爾時薄伽梵在室羅筏城逝多林給孤獨園。(15)三月雨安居。時有衆多苾芻。於餘處安居。各(16)共立制。作如是言。諸具壽。我等安居三月。不(17)應言諸破戒。破見。破軌儀。非正命等。若見有(18)厠草闕。及君持無水。應即添著并安舊處。若(19)獨自不能爲者。應以手喚伴共作。制已各還(20)舊處。如是不語。經三月滿已。補洗衣服訖。著(21)衣持鉢。從安居處。漸已遊行。往室羅筏城。到(22)已各置衣鉢。洗足已。至世尊所。頭面禮足。在(23)一面坐。

諸佛常法客苾芻來。先加慰問。汝從(24)何來。道路安樂耶。何處安居。白言。我等於禪(25)那鉢多安居。纔從彼來。於彼安居。甚得安穩(26)和合。亦不以乞食爲苦。但縁我等衆多苾芻。(27)於彼安居三月之内。各共立制。於安居中不(28)相共語。乃至如上立制法中具説。得安樂住。(29)不以乞食爲患。佛告諸苾芻曰。汝等愚癡。無(1045a1)一智人。汝等云何作此非法制。令不共語耶。(2)猶如怨家共住食怨家食。此甚爲苦。云何乃(3)言得安樂住。是外道法。是愚癡法。非出要法。(4)佛言。汝等苾芻。自今已後。作唖默法者。得越(5)法罪。

若苾芻安居竟。佛言。應請三事見聞疑。(6)作隨意事。

